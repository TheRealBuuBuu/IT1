McBergbys automagiske bestillingssystem - del 5
===============================================
**Det tok litt av for web-designerne når de laget et forslag til nettsiden som skal brukes til bestillinger hos hurtimatkjeden McBergbys. Nå har du fått jobben å fikse siden.**

Oppgave
-------
Hurtigmatkjeden McBergbys ønsker å utvikle et bestillingssystem som kundene kan bruke mens de venter på å bestille mat i restauranten og i drive-in. Dette gjør at kjøkkenet får beskjed om hva som skal lages av mat før kundene kommer til kassa, og dermed kan begynne på bestillingen tidligere. Slik avvikles køen raskere.

Du skal ta utgangspunkt i det du laget i `McBergbys automagiske bestillingssystem - del 4`, og sørge for at designet oppfyller kravene til universell utforming. I tillegg skal du rette opp alle feil og problemer i CSS-fila du bruker.

Bildet nedenfor er bare et eksempel på hvordan siden kan utformes, du trenger ikke å forsøke å kopiere dette.

![McBergbys](https://github.com/bitjungle/IT1/blob/master/Bilder/mcbergbys-5.jpg)

Ressurser
---------
* Du trenger en teksteditor og en nettleser til denne oppgaven. Relevante fagtekster finner du i mappa [Fagtekster/Nettsteder og multimedier](https://github.com/bitjungle/IT1/tree/master/Fagtekster/Nettsteder%20og%20multimedier).
* Bruk [uu-skolen for nettsider](http://uu.difi.no/veiledning/nettsider/uu-skolen) for å skaffe deg en oversikt over hvilke krav som stilles til universell utforming.
* Du kan [validere CSS-fila her](https://jigsaw.w3.org/css-validator/validator.html.en).

Vurderingskriterier
-------------------
* Utseendet skal være utformet i henhold til kravene om universell utforming.
* CSS-fila skal validere uten feil.

Kompetansemål
-------------
* redigere nettsteder ved bruk av standardiserte oppmerkingsspråk
* utvikle nettsteder i henhold til planer og vurdere om krav til brukergrensesnitt er oppfylt
* organisere og begrunne filstrukturen for nettsteder

>Denne oppgaven er laget av [bitjungle](https://github.com/bitjungle).  
>Oppgaven er lisensiert under en
>[Creative Commons Navngivelse-DelPåSammeVilkår 4.0 Internasjonal lisens.
](http://creativecommons.org/licenses/by-sa/4.0/)
