McBergbys automagiske bestillingssystem - del 3
===============================================
**Nå skal du lage et skjema i HTML. Senere skal du koble det mot en database, sånn at du til slutt har en komplett web-applikasjon.**

Oppgave
-------
Hurtigmatkjeden McBergbys ønsker å utvikle et bestillingssystem som kundene kan bruke mens de venter på å bestille mat i restauranten og i drive-in. Dette gjør at kjøkkenet får beskjed om hva som skal lages av mat før kundene kommer til kassa, og dermed kan begynne på bestillingen tidligere. Slik avvikles køen raskere.

Du skal lage nettsiden `index.html`, slik at den blir slik du ser på bildet nedenfor. Hele oppgaven skal lagres i en mappe med navnet `mcbergbys`. Hamburgerbildet skal lagres i en egen mappe som har navnet `bilder`. 

![McBergbys](https://github.com/bitjungle/IT1/blob/master/Bilder/mcbergbys-3.jpg)

Ressurser
---------
* Du trenger en teksteditor og en nettleser til denne oppgaven. Relevante fagtekster finner du i mappa [Fagtekster/Nettsteder og multimedier](https://github.com/bitjungle/IT1/tree/master/Fagtekster/Nettsteder%20og%20multimedier).
* Bildet du skal sette inn på siden kan [kan du laste ned her](https://github.com/bitjungle/IT1/blob/master/Bilder/hamburgers.jpg). Du må selv sørge for å endre størrelsen på bildet, det skal være 400 piksler i bredden når det er satt inn i den ferdige HTML-siden.

Vurderingskriterier
-------------------
* HTML-siden skal validere uten feil og advarsler på [validator.w3.org](https://validator.w3.org/).
* Bildet skal være 400 piksler i bredden.
* Skjemaet skal inneholde de samme valgene som vist i eksempelbildet over, men du kan gjøre visuelle forbedringer av siden så lenge den valideres uten feil og advarsler.

Kompetansemål
-------------
* redigere nettsteder ved bruk av standardiserte oppmerkingsspråk
* organisere og begrunne filstrukturen for nettsteder

>Denne oppgaven er laget av [fuzzbin](https://github.com/fuzzbin) og endret av [bitjungle](https://github.com/bitjungle).  
>Oppgaven er lisensiert under en
>[Creative Commons Navngivelse-DelPåSammeVilkår 4.0 Internasjonal lisens.
](http://creativecommons.org/licenses/by-sa/4.0/)
