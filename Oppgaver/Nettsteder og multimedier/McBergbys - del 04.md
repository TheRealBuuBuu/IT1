McBergbys automagiske bestillingssystem - del 4
===============================================
**Nettsiden som skal brukes til bestillinger hos hurtimatkjeden McBergbys er ferdig, men den ser veldig kjedelig ut. Noe må gjøres.**

Oppgave
-------
Hurtigmatkjeden McBergbys ønsker å utvikle et bestillingssystem som kundene kan bruke mens de venter på å bestille mat i restauranten og i drive-in. Dette gjør at kjøkkenet får beskjed om hva som skal lages av mat før kundene kommer til kassa, og dermed kan begynne på bestillingen tidligere. Slik avvikles køen raskere.

Du skal friske opp nettsiden `index.html` som du laget i oppgaven `McBergbys automagiske bestillingssystem - del 3`, slik at den blir mye penere og tøffere enn det du ser på bildet nedenfor. For å endre utseende på nettsiden skal du bruke CSS. Legg inn denne koden i `header` på HTML-fila, og opprett CSS-fila i mappa 'stil'. 

![McBergbys](https://github.com/bitjungle/IT1/blob/master/Bilder/mcbergbys-4.jpg)

Ressurser
---------
* Du trenger en teksteditor og en nettleser til denne oppgaven. Relevante fagtekster finner du i mappa [Fagtekster/Nettsteder og multimedier](https://github.com/bitjungle/IT1/tree/master/Fagtekster/Nettsteder%20og%20multimedier).
* Bruk nettet for å finne spennende CSS-eksempler, du kan for eksempel [starte her](http://www.w3schools.com/css/css_examples.asp).

Vurderingskriterier
-------------------
* I denne oppgaven er alle triks lov. Bruk fantasien og tips du finner på nettet, og lag noe du synes er tøft!

Kompetansemål
-------------
* redigere nettsteder ved bruk av standardiserte oppmerkingsspråk
* organisere og begrunne filstrukturen for nettsteder

>Denne oppgaven er laget av [bitjungle](https://github.com/bitjungle).  
>Oppgaven er lisensiert under en
>[Creative Commons Navngivelse-DelPåSammeVilkår 4.0 Internasjonal lisens.
](http://creativecommons.org/licenses/by-sa/4.0/)
