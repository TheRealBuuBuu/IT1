De viktigste komponentene i en PC
=================================
Beskriv alle de viktigste komponentene i en PC. Du må velge de delene du mener er nødvendig i alle PC-er. Ikke ta med deler som ikke er essensielle. Beskriv hvordan delene er koblet sammen, og gi en enkel forklaring på funksjon og virkemåte for de enkelte delene.

I denne oppgaven skal du også ta fra hverandre en PC og ta illustrative bilder av de ulike komponentene som du beskriver. Når du har tatt bildene skal PC-en settes korrekt sammen igjen.

Kompetansemål fra Digital samtid
--------------------------------
* beskrive ulike typer digitalt utstyr og forklare hovedtrekkene ved virkemåten

Vurderingskriterier
-------------------
* Høy kompetanse: Har med alle de nødvendige delene i en PC i beskrivelsen., og har ikke med noen komponenter som ikke er nødvendig for å få en PC til å fungere. Forklarer funksjon og virkemåte til hver enkelt del på en kort og presis måte, med bare ubetydelige feil og mangler. Demonterer og monterer PC-en selvstendig og feilfritt.
* Middels kompetanse:  Har med alle de nødvendige delene i en PC i beskrivelsen.. Forklarer funksjon og virkemåte på en lettforståelig måte. Demonter og monterer PC-en feilfritt med noe hjelp, eller med mindre avvik uten hjelp.
* Lav kompetanse: Har med flere av de nødvendige delene i en PC i beskrivelsen. Forklarer funksjon og virkemåte som i hovedtrekk er korrekt. Demonter og monterer PC-en under veiledning.
