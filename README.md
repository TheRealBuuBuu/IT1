![IT1](https://github.com/bitjungle/IT1/blob/master/img/IT1-logo-128x128.png)

Dette prosjektet har som mål å tilby åpne og frie læringsressurser for å jobbe med alle kompetansemålene i IT1 ([INF1-01](http://www.udir.no/kl06/INF1-01/)).

I fagteksten skal vi følge utviklingen av nettstedet til hurtigmatrestauranten McBergbys fra start til slutt. Elevene skal kunne redegjøre for hvilken type fysisk utstyr og nettverksinfrastruktur som er nødvendig og hvilke standarder som legger grunnlaget for systemet. Deretter skal de designe og implementere en SQL-database og til slutt skal de lage en web-applikasjon for å arbeide med databasen. Elevene skal også gjøre rede for fordeler og problemer rundt lagring av detaljert kundeinformasjon i databasen, og vise at de har en god forståelse for opphavsrett og lisensbetingelser.

Oppgavene kan brukes uavhengig av læreverket, men alle oppgavene er laget slik at de legger stein på stein mot den komplette web-applikasjonen for hurtigmatrestauranten. I fagteksten skal det være nok eksempler til at det skal være mulig å "klippe-og-lime" seg fram til en fungerende applikasjon, men det kreves allikevel noe teknisk kompetanse for å sammenstille alt på riktig måte. Elevene oppfordres til å videreutvikle og forbedre implementeringen!

Digital samtid
--------------
Det jobbes med å velge hva slags type utstyr, signaler og standarder det skal legges vekt på for å dekke kompetansemålene.

For kompetansemålene som omhandler språklige og kulturelle minoriteter, regelverk og etiske normer samt informasjonsteknologiens muligheter, konsekvenser og trusler, vil læringsressursene i stor grad bestå av filmer og oppgaver knyttet til disse. Aktuelle filmer ligger i mappa "_docs/Filmer".

Nettsteder og multimedier
-------------------------
I dette hovedområdet vil ressurser fra [W3C](http://www.w3.org/) og [uu Difi](http://uu.difi.no/) være sentrale, og det vil være mye fokus på HTML5 og CSS3.

Verktøyene som skal brukes i arbeidet med dette hovedområdet skal være åpen kildekode.

Databaser
---------
MySQL eller SQLite vil sammen med PHP være kjernen i arbeidet med dette hovedområdet. 




