**SQL (Structured Query Language) er et programmeringsspråk som er laget spesielt for å håndtere data som er lagret i et relasjonsdatabasesystem. Språket ble utviklet av IBM tidlig på 1970-tallet, og det ble en internasjonal standard siden 1986. Men selv om SQL er standardisert finnes det i mange ulike dialekter og varianter. Eksempler på relasjonsdatabasesystemer som alle har sine egne variasjoner av SQL er Oracle RDBMS, MySQL, PostgreSQL, Microsoft SQL Server og SQLite.**

SQL-språket kan deles inn i tre hovedkatergorier:
 * DDL (Data Definition Language) som brukes for å definere databasestrukturer, for eksempel opprette databaser eller tabeller.
 * DML (Data Manipulation Language) som brukes for å opprette, velge ut, oppdatere og slette data i en database.
 * DCL (Data Control Language) som brukes for kontrolloperasjoner, for eksempel gi en bruker tilgang til en tabell i en database.
 

